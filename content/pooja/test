<div>
    24 तीर्थंकरों के गणधरों की कूट <br/>

    ॐ ह्रीं श्री गौतम स्वामी जिनेन्द्राय नमः |<br/><br/>


    चौबीसों जिनराज प्रभुजी, ऋद्धि सिद्धि भर देते हैं |<br/>

    उनके गणनायकों को बंदू,मोह-तिमिर जो हरते हैं ||<br/>

    हम आये प्रभु, बड़ी दूर से, चरणों में अर्घ्य चढाने को |<br/>

    मन वच तन से भक्ति करके, अष्ट कर्म छुड़ाने को ||<br/><br/>


    चौबीसों जिनराज के, गणधरों का कूट |<br/>

    अर्घ चढ़ा पूजन करूँ, श्रद्धा भाव अटूट ||<br/><br/>


    ॐ ह्रीं श्री गौतम स्वामी आदि गणधर देव ने ग्राम के भिन्न भिन्न स्थानों से परम मोक्ष पद पाया है,<br/>
     तिनके चरणारविन्द को मेरा मन वचन काय पूर्वक वीतरागता और रत्नत्रय की प्राप्ति हेतु नमोस्तु करते <br/>
     हुए जलादि अर्घ्यं निर्वपामीति स्वाहा |<br/><br/>

    यह टोंक २४ तीर्थंकरों के गणधरो की है | तीर्थंकर भगवन्तों के गणधरों के मोक्ष का स्थान निश्चित नहीं <br/>
     है फिर भी सम्मेदशिखर तीर्थ की प्रथम गणधर टोंक पर समस्त गणधरों के चरणों के दर्शन होते हैं <br/>
     जिनके वंदन से भक्तजन असीम पुण्य का वर्धन करते हैं।
</div>
